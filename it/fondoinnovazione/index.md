---
layout: page
title: Fondo Innovazione
description: Avviso Pubblico per l’assegnazione di fondi ai Comuni italiani per promuovere la diffusione delle piattaforme abilitanti Spid, pagoPA, e App IO.
lang: it
ref: fondoinnovazione
child_of_ref: pagopa-spa
order: 23
permalink: /fondoinnovazione/
---

In attuazione del Fondo per l’Innovazione Tecnologica e la Digitalizzazione, istituito con il Decreto Rilancio e gestito dal Ministro per l’innovazione tecnologica e la digitalizzazione, PagoPA S.p.A., in convenzione con il Dipartimento della Trasformazione digitale, promuove un **Avviso Pubblico** per l’assegnazione di contributi economici ai Comuni italiani.

Tali contributi sono intesi quale supporto a beneficio dei singoli Comuni, chiamati a espletare le attività necessarie per:

- rendere accessibili i propri servizi attraverso il sistema [SPID](https://www.spid.gov.it/);
- portare a completamento il processo di migrazione dei propri servizi di incasso verso la [piattaforma pagoPA](https://www.pagopa.gov.it/);
- rendere fruibili ai cittadini i propri servizi digitali tramite l’[App IO](https://io.italia.it).

### Chi può partecipare

Possono partecipare e richiedere il contributo tutti i **Comuni italiani** che devono effettuare o completare la migrazione alla piattaforma pagoPA, l’adesione all’App IO e al sistema SPID, fatta eccezione per i Comuni che hanno aderito ad accordi Regionali con finalità analoghe a quelle individuate dall’Avviso Pubblico.

### Come aderire

Se sei un Comune che presenta i requisiti di partecipazione all’Avviso Pubblico, completa la domanda di adesione **entro il 15 gennaio 2021** tramite l’apposita [procedura online](https://fondoinnovazione.pagopa.it/). A seguire, riceverai una comunicazione circa l’ammissibilità della tua domanda.

### Come ottenere il contributo

I contributi sono subordinati al raggiungimento di specifici obiettivi e calcolati in base all’assegnazione del Comune ad una fascia demografica. Se sei un Comune ammesso all’Avviso, potrai avvalerti del supporto di [Partner Tecnologici Pubblici o Privati](/it/pubbliche-amministrazioni/partner-intermediari/) per conseguire gli obiettivi di adozione e integrazione delle piattaforme abilitanti (link all’Allegato Obiettivi).

### Come richiedere il contributo

Potrai richiedere i contributi in due fasi distinte, in base all’obiettivo di adozione e integrazione delle piattaforme abilitanti raggiunto. Al conseguimento degli obiettivi, potrai richiedere l’erogazione del contributo tramite l’apposita procedura online:

- **entro il 31 marzo 2021** per l’erogazione del **20%** del contributo per le **attività concluse entro il 28 Febbraio 2021** _- La relativa modulistica sarà disponibile sulla piattaforma a partire dal 1 febbraio 2021_;
- **entro il 31 gennaio 2022** per l’erogazione dell’**80%** del contributo per le **attività concluse entro il 31 dicembre 2021** _- La relativa modulistica sarà disponibile sulla piattaforma a partire dal 30 luglio 2021_

Ricorda che alle richieste di erogazione del contributo seguirà una fase istruttoria (link ad allegato istruttoria e verifica) che consisterà nella verifica del completamento delle attività e del raggiungimento degli obiettivi.

### Come ricevere assistenza

A supporto dell’iniziativa è stato costituito un **helpdesk dedicato** per assistenza tecnica e amministrativa. Sin dal momento dell’adesione e per tutto il periodo di vigenza dell’Avviso Pubblico, **puoi contattarci scrivendo una mail a fondomid@eng.it**, alla quale riceverai risposta in tempi rapidi.

In alternativa, potrai chiamare il numero 06-87805015, dal lunedì al venerdì dalle ore 08:30 alle ore 18:00 (esclusi i giorni festivi) oppure prenotare un appuntamento in video tramite i canali disponibili sulla piattaforma.

Inoltre, potrai sempre consultare il **Manuale Operativo** disponibile sulla [piattaforma online per l’adesione](https://fondoinnovazione.pagopa.it/).

Per maggiori informazioni sulle piattaforme abilitanti, potrai invece essere indirizzato agli **account territoriali di PagoPA S.p.A.** per pagoPA e App IO e alle strutture competenti dell’Agenzia per l’Italia Digitale (AgID) per SPID, che potranno affiancarti nella gestione operativa di adesione e migrazione dei servizi.

### Informazioni e materiali utili

- Consulta l’Avviso Pubblico (link all’Avviso e agli allegati)
- Accedi alla [procedura online](https://fondoinnovazione.pagopa.it/) e consulta il manuale operativo (link al manuale)
- Consulta le FAQ
- Consulta [Le linee guida per la scadenza del 28 Febbraio 2021 per la Pubblica Amministrazione](https://innovazione.gov.it/it/linee-guida-decreto-semplificazione/)
- Consulta il Manuale operativo di SPID (inserire link al manuale)
- Consulta il Manuale operativo di pagoPA (inserire link al manuale)
- Consulta il Manuale operativo della App IO (inserire link al manuale)
