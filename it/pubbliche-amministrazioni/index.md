---
layout: page
title: Pubbliche Amministrazioni
description: 
lang: it
ref: pubbliche-amministrazioni
order: 4
---

**Tutte le Pubbliche Amministrazioni** ed i **soggetti indicati all’articolo 2 del Codice dell’Amministrazione Digitale** (D.Lgs. n. 82/2005) devono aderire al sistema pagoPA.  
Tale articolo 2 obbliga all’adesione a pagoPA i gestori di pubblici servizi, a prescindere dalla loro natura giuridica, e le società a controllo pubblico, come definite nel decreto legislativo adottato in attuazione dell’articolo 18 della legge n. 124 del 2015, escluse le società quotate. Pertanto, l’adesione rimane facoltativa solo per i Prestatori di servizi di pagamento e per i soggetti non obbligati per legge che ne facciano espressa richiesta ad AgID che ne valuterà la relativa opportunità e fattibilità.  

Infine si precisa che le PA che non hanno rapporti diretti con cittadini e imprese possono essere esentate dall'adesione al sistema pagoPA richiedendo a PagoPA S.p.A. (via mail all'indirizzo [helpdesk@pagopa.it](mailto:helpdesk@pagopa.it)) le credenziali di primo accesso al Portale delle Adesioni per compilare la lettera di esenzione.

Per ulteriori informazioni si possono consultare le [domande frequenti](https://docs.italia.it/italia/pagopa/pagopa-docs-faq/it/stabile/) in tema di obbligatorietà.

