---
layout: page
title: Come aderire
description: 
lang: it
ref: pubbliche-amministrazioni-come-aderire
order: 41
child_of_ref: pubbliche-amministrazioni
---

Per aderire a pagoPA in qualità di Ente Creditore, le PA o i gestori di pubblici servizi devono utilizzare il **Portale delle Adesioni** (PdA).

Per accedere al Portale delle Adesioni, gli Enti che non le hanno ancora ricevute devono chiedere a PagoPA S.p.A. (via PEC all’indirizzo [presidio@pec.pagopa.it](mailto:presidio@pec.pagopa.it)) le credenziali di primo accesso. Ogni Ente dovrà indicare il proprio Referente dei Pagamenti, al quale saranno inviate tramite PEC le credenziali nominali di accesso.  
Tutti i passi che dovrà compiere il Referente dei Pagamenti per l’adesione sono descritti nel [Manuale Utente del Portale delle Adesioni](https://github.com/pagopa/lg-pagopa-docs/raw/master/documentazione_tecnica_collegata/adesione/PdA_ManualeUtente_v3_0.pdf).  
L’Ente Creditore, esclusivamente tramite il Portale delle Adesioni, deve inviare a PagoPA S.p.A. la lettera di adesione, sottoscritta digitalmente dal rappresentante legale dell’Ente e successivamente potrà ultimare la procedura sul Portale specificando le modalità tecniche di adesione che preferisce (vedi di seguito) e indicando anche gli eventuali Intermediari o Partner tecnologici.


Gli Enti Creditori possono aderire al sistema pagoPA tramite le seguenti modalità:

## Modalità diretta 

* l’Ente si fa formalmente carico in proprio di tutte le attività tecniche necessarie all’attivazione e al funzionamento;
* l’Ente deve nominare anche un proprio Referente Tecnico.

## Modalità intermediata

* l’Ente demanda le attività tecniche a Intermediari tecnologici, cioè a soggetti che aderiscono sia in qualità di beneficiario dei pagamenti, sia a supporto di altre pubbliche amministrazioni (es. Regione nei confronti di Province, Comuni e ASL del territorio);
* l’Ente demanda le attività tecniche a Partner tecnologici, cioè a soggetti che forniscono esclusivamente servizi ICT alle PA, senza però essere aderenti al sistema;
* il Referente Tecnico viene designato direttamente dall'Intermediario o Partner Tecnologico prescelto;
* soggetti che intendono svolgere il ruolo di Intermediario o Partner tecnologico possono manifestare tale intento indirizzando una richiesta tramite PEC a PagoPA S.p.A. all’indirizzo [presidio@pec.pagopa.it](presidio@pec.pagopa.it)
* è possibile che PagoPA S.p.A. assegni un ulteriore Intermediario o Partner tecnologico in casi particolari previsti dalla legge, per la gestione di specifici servizi.  

## Domande frequenti 
[Gruppo C - Adesione degli Enti Creditori](https://docs.italia.it/italia/pagopa/pagopa-docs-faq/it/stabile/_docs/FAQ_sezioneC.html)


