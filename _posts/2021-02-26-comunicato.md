---
layout: post
title: "Cashback – Effettuati i rimborsi per il periodo sperimentale 8-31 dicembre 2020"
lang: it
excerpt_separator: <!--more-->
tags:
child_of_ref: comunicati-stampa
---

<!--more-->

Come annunciato da **[Consap Spa](https://www.consap.it/notizie/2021-02-26-comunicato-stampa-conclusa-la-fase-di-liquidazione-dei-rimborsi-cashback-per-il-periodo-8-31-dicembre-2020/)**, **nel pieno rispetto delle scadenze previste dalla normativa**, con i mandati di pagamento disposti in data 24/02/2021 **si è conclusa la fase di liquidazione dei rimborsi Cashback per il periodo 8-31 dicembre 2020** (c.d. “periodo sperimentale”). Gli ultimi movimenti saranno contabilizzati entro il 26/02/2021 e gli accrediti avverranno nel rispetto dei tempi bancari.

Dal 15 febbraio ‘21, data di avvio delle procedure, a oggi, **Consap ha disposto oltre 3,2 milioni di bonifici per un totale liquidato di circa € 223 milioni**. Solo lo 0,04% dei bonifici non è andato a buon fine a causa di problemi relativi all’inserimento di IBAN non corretti o conti correnti bloccati o non più esistenti. Ad ogni modo, i partecipanti al programma che rientrano in questi casi, non perdono il diritto a ricevere il rimborso e avranno la possibilità di inserire un IBAN valido tramite l’apposita funzionalità sull’app IO.

