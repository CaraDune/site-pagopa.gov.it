---
layout: post
title: "Cashback: acquisite le ultime transazioni mancanti di dicembre su circuito PagoBANCOMAT"
lang: it
excerpt_separator: <!--more-->
tags:
child_of_ref: comunicati-stampa
---

{:.font-italic}
Per i partecipanti coinvolti, è in fase di aggiornamento il calcolo dei rimborsi per l’Extra Cashback di Natale; l’accredito degli importi maturati avverrà nelle tempistiche già previste

<!--more-->

Nell’ambito delle attività di monitoraggio e verifica dei flussi di pagamento effettuati nel mese di dicembre 2020 tramite strumenti di pagamento elettronici attivati per la fase sperimentale del Cashback, Bancomat S.p.A. ha rilevato un’anomalia tecnica che - per le giornate del 18 e del 29 dicembre - ha comportato la mancata acquisizione di alcune transazioni a circuito PagoBANCOMAT sul totale di quelle inviate al sistema gestito da PagoPA S.p.A. per il calcolo delle operazioni valide ai fini del rimborso.

Questi ultimi flussi sono già stati acquisiti dal sistema Cashback, per consentire l’aggiornamento tempestivo dei conteggi relativi alla fase sperimentale. A seguito di questo aggiornamento, alcuni partecipanti al programma potrebbero vedersi riconoscere il diritto a ricevere il rimborso dell'Extra Cashback di Natale (raggiungendo, cioè, la soglia minima delle 10 transazioni necessarie) o, in altri casi, potrebbero avere diritto a un rimborso di importo superiore a quello già notificato. 

Nei prossimi giorni, i partecipanti coinvolti potranno visualizzare la propria situazione aggiornata direttamente nella sezione Portafoglio dell’app IO, all’interno della card del Cashback di dicembre e l’accredito dei relativi importi avverrà entro fine febbraio 2021, secondo le tempistiche previste dalla norma per i bonifici del periodo sperimentale.

